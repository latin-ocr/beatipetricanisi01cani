PRAEFATIO.

Quae Canisius egerit et scripserit, quid eius epistulae prosint
tum ad res illorum temporum cognoscendas tum ad pietatem augen-
dam, qua ratione nunc typis describantur: haec omnia in prooemio
generali totius huius operis et in specialibus singulorum voluminum
prooemiis copiose enarrabuntur. Ideo pauca 1110 notare satis erit.

Effigiem Canisii, huic volumini additam, ex maiore imagine ex—
primendam curavimus, quam clarissimus vir Eduardus de Steinle
anno 1885 pinxit, propositis sibi imprimis figuris Canisii, quas initio
saeculi septimi et decimi Raphae'l'Sadeler et Dominicus Custos, chalco-
graphi haud ignobiles, in aes inciderant. Qui nostram hanc imaginem
Canisii cum antiquis illis contulerit, quae pigmentis oleatis depictae
Coloniae et Friburgi Helvetiorum atque in domibus quibusdam Socie-
tatis nostrae supersunt, Eduardum de Steinle veram Canisii reddidisse
imaginem intelleget. Nefas certe fuisset, figuram in 1100 opere non
ponere, quam vir ille catholica pietate insignis et de arte christiana.
optime meritus 1100 ipso consilio, ut epistulis canisianis praefigeretur,
paulo ante mortem expressit et mihi quasi testamento reliquit. Quodsi
quis imaginem quaeret, quae ex ipsis illis picturis antiquis expressa
sit, biographiam Canisii figuris illustratam evolvat, quam hisce diebus
R. P. Ludovicus Michel S. J. gallico sermone evulgandam parat.

Grato animo recordor in primi huius voluminis epistulis
colligendis et illustrandis me a multis adiutum esse opera, consilio,
hospitio, codicibus subministratis. , Horum nonnullos in ipso opere suis
locis nominabo; omnes nominatim recensere longum est. Plurimum
me debere profiteor eminentissimo cardinali Andreae Steinhuber S. J„
reverendissimo P. Henrico Denifle O. Pr„ archivi vaticani subpraefecto,
excell. D. Alfredo de Arneth, caesarei archivi vindobonensis direet0ri‚
D. Doctori Georgio de Laubmann, regiae bibliothecae monacensis
summo moderatori, reverendo D. Doctori Francisco Xavcrio Pfeifer‚

