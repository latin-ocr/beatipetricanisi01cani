Monuni. (ingolst.) 75. (16. Iulii 1556.) 721

[sic] venerabilis istius societatis Iesu: ac eiusdem secretarii hominis mihi
amicissimi charissimique Ioannis de Polanco binas ¹: Nec non vestras literas,
pietatis, amoris candorisque vere Christiani et catholici plenas: Quibus nihil
potuisset accidere magis gratum aut jucundum. Gratulor nobis ²¹ omnibus quam
plurimum quod sospites salui foeliciterque adveneritis. Gaudeo quod ista
provincia Dei opt. max. immensa benignitate digna sit adventus, magis autem
virtutis vestrae. Optoque et praecor divinam ac summam bonitatem, ut
nobis nostrisque omnibus gratiam suam affluenter communicet: ut quomodo
vos ipsius sanctissimam voluntatem recte docebitis verbo et exemplo: ita
nostri sane intelligant: et eandem perfecte exequi valeant. Porro quod in
me positum erit (qui certe parum aut nihil possum) persuasissimum habebitis
vos nulla apud vestri amantissimum indigere alicuius commendatione: sed
mea sponte pro viribus promptum paratissimumque semper eum ¹* exhibiturum
quo cognoscatur, me vos vere et Christiane diligere: jubete imperate pro ut
libet, quicquid possum aut valeo praestabo: eandem invidiam, linguarum
impiarum maledicentiam, et persecutionem vobiscum patiar et subibo. Estote
modo infracti in eo qui vera est constantia et fortitudo: et vosmet rebus
servate vere sec-undis non istius mali, sed aeterni saeculi. Hec scribo non
consolator, qui a vobis consolationem expecto, non fortificator, qui experti
et scientes praesentia pericula, adversitates, persecutiones, fortissimi Christi
athletae advenistis: sed ut magis constet de animo meo, ut eum erga vos
apertius cognoscatis: Convenirem vos ut in praesentia hec declararem, sed
propter principis Ill: mandata mihi obeunda commissa iam non licet: et heri per-
egre domum redii: Adhibebo tamen onmem diligentiam ut quanto citiuse ad
vos veniam onmia coram tractem, ac si quid usui esse possum: una praestem.
De libris sollicitus ero, ut quam primum Ill: princeps Ratispona huc redierit 2,
quod brevi futurum est, puto infra biduum, ut vel cum sua Illustrissima
Excellentia vel cum D. Hundio de eo tractem quo voti compotes fiatis. De
aliis quibusdam scripsi ad D. Camerarium universitatis ³, qui sine mora curabit,
ne quid ad necessitatem desit, Reverendum Canisium qui ante Adventum
vestrum Praga fuit evocatus Ingolstadium, iam certe mihi polliceor majorem
itineris partem confecisse: vel Ingolstadii vobis praesentem esse: sin diutius
tardaverit praeter omnem spem et opinionem, denuo vocabitur:

Si qnid aliud est aut accidet in quo grata vobis sit opera mea, en
spondeo semper promptam et paratam meque vestris devotissimis orationibus
iterum iterumque commendo, onmes sigillatim ex intimo corde salutari meis·
verbis valeque t'oeliciss: dici percupiens optansque.

Monachii XVj. Iulii, MDLVJ·

Reverendae P. v. Deditiss: Amantiss: que
Henr: Schweyckher.

Reverendo in Christo Patri Thomae Noviomago: venerabilis societat:

Iesu: Theologo: ac ejusdem Collegii: In Ingolstadio Rectori suo honorande.

 

 

³¹ Fortasse leyendnm: vobis. '³ δῖε,- fortasse leyendmn: me.
⁶ Ita Riess cor1·e.r1'l,· quanto librarius·; leyendunme: quantocius?

¹ Utraque epistula (Ignatii latina, I’olanci italica) ad Schweickerum data erat
Roma 8. lunii 1556. V. supra p. 624 ¹. ν
² Albertns V. Ratisbonae 15. Iulii 1556 Ferdinandi Ι. nomine comitiis imperii
sollemni more praefatus erat. ³ Ioannem Agricolam.
Braunsbergc r, Canisii Epistulae et Acta. 1. 46

