472 153. Canisius loanni de Polanco

parum negotii facessunt nostris, qua-e primum in alienas desertasque
sedes immigrantibus obvenire solent 1. Magnum profecto fructum in
vicinas undique provincias ex 1100 Collegio transfundi posse confido,
si Dominus pro sua in oves errantes bonitate novis favebit operariis.
In medio nationis pravae2 versamur, haud secus quam in aedito
loco3 et ad clavum ipsum, quo vicini gubernantur populi, pulchre
constituti. Jamque nos hinc evocant Poloni, Ungari, Boemi, Prussi.
Bavari‚ nihilque de fide et sinceritate nostra dubitant, postquam
tantopere nos Regi comprobatos esse cognoscunt. Id quod ego non
tam in laudem nostrorum, quam ad cautelam dixerim, ut in consti-
tuendo hoc Viennensi collegio curam et diligentiam adhibere maximam
velitis. Utinam semel huc mittatur Reverendus P. Laijnez et coram
non videat modo, sed etiam consulat in medium, quae ad maiorem
omnium profectum facere possent. Gratus esset Hispanis vehementer,
et hi tum in aula Regis4‚ tum in familia filii Maximiliani sunt fre-
quentes; de assignandis Collegio reditibus facile concluderet tandem:
conferret nobiscum de his, quae conscribi Rex postulat53 in summis

cum fructu versantur. licite et libere retinere. et integre posthac possidere mona-
sterium B. Virginis, Ordinis Carmelitani“, viennense. ,Quod certe monasterium
iisdem fratribus serenissimus rex assignavit, postquam seculares ibidem cum uxo-
ribus habitare, ac sacrum locum profanare coepissent, et cum pater provincialis
eiusdem Ordinis Carmelitarum saepius ad 1100 rogatus et requisitus a serenissimo
rege nullos fratres eo mittere (tanta est penuria eiusmodi Religiosorum in tota Ger-
mania) et ad cultum divinum ibidem peragendum adesse curaret·⁴ (Acta Sanctorum
1. c. p. 500. Cartas de San Igflzaeio V, 588).

¹Die 24. Maii 1554 in monasterium illud immigratum esse refert 300110)-
(l. c. p. 48). Polancus 21. Iulii 1554 Roma comiti de Melito scribit in collegio
viennensi 30 fere Socios esse (Cartas de San Iynaezsso IV, 233).

² Phil. 2, 15. 3 Cf. Matth. 5, 14. 4 Ferdinandus I. in Hispania natus
erat et Ferdinandum „catholicum“‚ Hispaniae regem, avum habebat.

⁵ Ferdinandus Ι. litteris Vienna 15. Ianuarii 1554 a S. Ignatio petiit, ut a
„doctis aliquibus viris“ Societatis‚ „Romae existentibus“, „compendium aliquod theo-
logiae¹‘ conscribendum curaret, ⁷,quod tam ecclesiasticis quam secularibus instar
regulae et normae esset, levique pretio ab omnibus coemi posset“. Se curaturum
„illud statim“ Viennae „typis excudi⁴⁴ et non solum in academia viennensi, sed et
per regna sua ,docet-st, praesertim vero operam daturum, ,ut illo parochi aliarumque
ecclesiarum rectores in provinciis“ suis uterentur. Deliberatum quidem sibi fuisse
id opus nonnullis Societatis ⁷,doctoribus'ss ,111 academia Viennensi existentibus“‚ com—
mitte1·e; sed se cognovisse, „eos in vinea Domini tanta sedulitate alias praelegendo
et docendo, tam 10 scholis quam in suggestu laborare. quod tanto operi absque
dispendio et discipulorum suorum et christiani gregis, vacare nequaquani“ possent.
ignatius Homa 27. Februarii 1554 regi rescripsit: Post quadragesimam manus illi
operi Romae admotum iri. „Non dissimulabimus tamen, quod exactius, ac proinde
doctius ct difficilius. videtur opus necessarium esse, ut Viennae a Theologiae Pro-
sessoribus praelegatur, quam, ut in provinciis a curionibus et ecclesiarum rectoribus,
qui parum cruditi saepe esse solent, in manibus habeatur. Verumtamen utrisque
hoc opus, quoad eius fieri poterit, attemperare . . . . enitemur“ (Acta Sanctorum
Iulii Vll [l'arisiis et Romae 1868], 508. Cartas de Nan Jynace’o IV, 501—503.
4:57—-438l, 11300 ignatii promissionem sibi gratissimam accidisse Ferdinandus eidem
significavit ¹“litteris Vienna Τ. Maii 1554 datis, quae etiamnunc apud nos sunt.

