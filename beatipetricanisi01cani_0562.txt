492 157. S. Ignatius Canisio.

condis haereticorum erroribus populo etiam conferet, modo necessaria
saluti credant, et catholicam fidem profiteantur populi: in aliis, quae
tolerari possunt, connivendum esset fortassis.

Hactenus de his, quae ad convellendos errores; jam de iis, quae
ad plantandam solidam veritatis catholicae doctrinam pertinent. In
primis conferret, si Rex in consilio haberet et ubique fover-et, hono-
raret, et dignitatibus saecularibus et ecclesiasticiS, et etiam redditibus,
ornaret viros catholicos tantum. Tantumdem si gubernatores et ma-
gistratus et demum quicumque praefuturia et auctoritatem habituri
sunt apud alios, catholici constituantur, et jurent se catholicos semper
futuros

De bonis Episcopis utcumque accersitis, qui exemplo et verbo
suos aedificarent, prospiciendum esset diligenter Regiis ditionibus.
Curandum etiam esset, concionatores quamplurimos ex Religionibus
et clericis saecularibus et etiam confessarios adducere, qui zelo
divini honoris et salutis animarum catholicam doctrinam ferventer et
assidue populis proponant, et exemplo vitae confirment; et his digni-
tates et prebendae in Ecclesiis conferri deberent. Hi possent dis-
currendo per oppida et pagos diebus festis docere populum quae sunt
saluti animarum accommodata, et redire postea ad suas Ecclesias, et
sine sumptu Evangelium exponendQ magis aedificabunt. Curatis im-
peritis vel suspectis de mala doctrina, si non possunt beneficia facile
tolli, injungi oporteret, ut suis impensis peritos et bonos alant, qui
ipsorum loco populum pascant, sacramenta ministrando et verbum Dei
annuntiando, a quo officio ipsi abstinere se omnino deberent. In
posterum nemini conferri deberet beneficium curatum, qui examina-
tione praecedente non inveniretur catholicus et bonus, et sufficienter
intelligens. Et redditus tanti esse deberent, ut viri hujusmodi curam
suscipere talem non recusarent.

Omnes universitatum vel academiarum gubernatores et profes-
sores publici, tum rectores collegiorum privatorum, tum etiam ludi-
magistri, imo et paedagogi omnes prius, examinatione praecedente
vel informatione secreta, catholici invenirib et catholicorum testimonio
commendari debere viderentur, quam admitterentur, et jurare se esse
et in posterum futuros catholicos deberent, et si hujusmodi homines
haeretici* esse deprehenderentur, etiam ut perjuri gravissime puniendi
essent. Constitui oporteret aliquos, qui curam haberent videndi libros
a mercatoribus adductos, et qui essent imprimendi in Regiis ditioni-
bus, et ne alii vendi possent, quam qui horum censura approbati essent.
⁴'onferret ad hoc negotium, ut universae juventuti ubilibet unus aut
alter catechismus aut doctrina christiana proponatur a suis praecep-
toribus, in qua summa catholicae veritatis contineatur, quam terant

·“ praefer-turi Cart. ¹⁴ inveniendi Cart.
“ Μάνη-Πυκνὶ (fars.

