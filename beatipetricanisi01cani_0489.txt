9. Martii 1553. . 419

me iudico indignissimum, vt quem propria nimium adhuc voluntas
debilitet, quique lacte potius quam solido sim cibo1 nutriendus,
et scio te eum qui pro cuiusque conditione pabulum attemperare noris,
et qui neminem salutis subsidia postulantem ob ipsius indignitatem
repellas adeo vt quantumuis rudis sim et in virtutibus paruulus, de
profusa tamen illa tua liberalitate nihil non mihi pollicear. Humiliter
itaque per charitatem Dei et paternam illam pietatem tuam oratum
te cupio qnatenus filioli succurrere necessitatibus, nouellique tyronis
votis fauere non dedigneris, spiritualia aliquot ei exercit-ia praescribendo,
facillimumque illud et certissimum ad virtutem iter demonstrando, parti-
cularius aetiam securum aliquem et expeditum, semitam istam foeliciter
primum ingrediendi, modum insinuando, vt eo habito suaue mox istud
diuque exoptatum iter fiducialiter arripiam, fixa enim per Dei gratiam
apud me stat sententia, toto vitae meae tempore virtutibus acquirendis
operam dare, annisque peregrinationis huius meae dies in perscrutatione
mandat0ru1n2 et beneplaciti creatoris mei insumere, Arctam quoque
illam et asperam salutis viam pro meo modulo viriliter perambulare,
faxit omnipotens vt te duce foeliciter eam ingrediar, foelicius per-
curram, foelicissimeque tandem absoluam 3. Sed mirabere forsan haec
legens, cur ita tardus ad scribendum hactenus fuerim si tua ita anxie
expectarem solatia. Dicam re ipsa, Barbaries jam inde a puero im-
bibita, a scribendo ita animum meum absterruit vt puderet, etiam vel
paucissimis te tuique similes subinde salutare. Accessit huic languor
prolixior supra biennium interiora etiamnum occupans. Qui et altera
iam vice intermissis ad tempus studijs patriam me adire compulit.
Dedit tamen et hic ipse scribendi iam occasionem. Cum enim apud
matrem pro recuperanda sanitate agerem, allatae sunt a te literae,
fratris Ottonis praesentiam mirum in modum expetentes. Quem vbi
isthuc mittendum didici, optimam iam nactus occasionem putaui diu-
tius non esse silendum, ruptisque pudoris omnibus repagulis, tumul-
tuarie quaedam conglomerata transmittere fratri non erubui, bene
confidens te pro tua humanitate et beneuolentia boni omnia consul-
turum. Accingitur itineri frater, ita vt pluribus non liceat. Super-
uacaneum puto fratrem Ottonem multum hic tibi commendare, qui
sciam eum tibi commendatissimum, eiusque teneram indolem abunde
a matercula tibi expositam. Concedat pater misericordiarum vt in-
columis ad te perueniat, et ita isthic agens in virtutibus proficiat et
scientijs vt reipublicae Christianae lumen et decus egregium, suae

 

¹ Hebr. 5, 12. ‘2 Cf. Eccles. 7, 1. Ps. lis, 54. 69. 115.

³ P. lllattleaeus Radarns testis auritus haec de Theoderico Canis-io scribit: „Vbi
coepit cogitare, quod genus vitae sequeretur, ingentibus curarum aestibus iactatus,
nullam animo quietis partem capiebat, quoad decreuit suum inter Socios nomen se
professurum; extemploque vt ipse mihi coram fassus est, cogitationum fluctus sedere,
omnesque turbinum ac turbarum procellae posuere, vti tanquam in screno tranquillo-
que mari, portum sibi secundis ventis subisse vide1·etur“ (De vita Canisii p. ⁸254).
-η ῂε

