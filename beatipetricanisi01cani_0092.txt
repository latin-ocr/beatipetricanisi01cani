22 VIII. Canisii autobiographia sive Confessiones et Testamentum.

lectionibus, cum sic pater desideraret 1. Caeterum quae ad mysticam
Theologiam, et Spiritualia studia pertinent, magis animo adlucebant,
in his maiorem succum et sapidiorem cibum mens mea reperiebat.
Nondum agnoscebam, quo me Spiritus tuus uelut in portum adduc-
turus esset: sed secundos tamen uentos immittebas‚ meamque naui-
gationem prosperabas, ut blandae Syrenes, et vana mundj ludibria,
ob quae plurimi periclitantur, meam cymbam nihil commouerent.

De victus parsimonia et vestitus austeritate libenter alijs gratulor,
ipse non possum gloriarj, si uelim maxime, quia vias illas non ex-
quisiuj, de quibus aiebat ille, Propter uerba labiorum tuorum
ego custodiui vias duras2. Vestis interim cilicinae usum saepe
puer assumpsi, nec iubente aut inuitante tamen ullo, ut arbitror: et
priusquam grauem in carne luctam experirer. Nec mihi displicebat
tum simplicitatis et paupertatis studium a praeceptore commendatum.
Vnde factum puto, ut nonnunquam bonam librorum partem sacco in-
clusam in pauperes distribuendam ultro darem. Ad uitam religiosam,
qualem Carthusiani profitentur, quietis et contemplationis amor me
saepius inuitabat. Aliquando in Bacchanalibus festis, quae uocant,
cum inter coenandum alijs assiderem‚ a vini potu me abstinuisse scio,
quod ueniret in mentem summae intemperantiae et communis crapulae,
qua se tunc homines insani obruunt, et ingentem Deo interunt con-
tumeliam, quandoquidem pro Deo uentrem3 studiosissime ac petulan-
tissime colant. Verum haec si bona fuerunt, te authore et Duce
fiebant, qui praeuenisti me tua misericordia, et a mundi carnisque
spiritu abstraxisti animam meam, ut in simplicitate cordis4 va-
carem tibi, et me ipsum abnegarem. Fateor Domine testis et iudex
omnium, fateor, ab illorum me virtute procul abesse, qui carnem
suam cum uitijs et concupiscentijs singulari studio cruci-

¹ „Liber Intz'tnlatornm“ sive matricula universitatis lovaniensis, annos 1528
ad 1569 complectens, in anno 1539 haec habet:

‚Anno a virgineo partu millesimo quingentesimo trigesimonono mensis Februarij
die vltima in congregatione alme vniuersitatis studij generalis opidi Louaniensis
apud Augustinenses celebrata electus fuit ex facultate iuris ciuilis in rectorem
eiusdem vniuersitatis Ghisbertus Loyden a Buscoducis Artium magister et vtriusque
iuris Licentiatus. Qui prestitis iuramentis consuetis recepit a suo predecessore
sigillum libros et alia rectoratus insignia. Sub quo sunt intitulati quorum nomina
sequuntur
.......... [sequuntur nomina]

Aprilis

Descripsi ex ipsa matricula, quae nuno est Bruxellis in archivo regio (Cod.
chartac. in 2⁰, signatus „Universite de Louvain Nr. 42²). Eadem a PP. Deynoodt
ct Bongaerts typis exscripta sunt.

² ΡΞ. 16, 4. ³ Cf. Phil. 3, 19.

⁴ (Gen. 20, 5. 3 Reg. 9, 4. 2 Cor. 1, 12 etc.

