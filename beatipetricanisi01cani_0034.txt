XXVIII ΙΙ. Prooemium generale totius operis.

typis additur vel potius subiungitur; quod superfluum sane atque vituperatione
dignum foret, si solis historiographis et philologis hoc opus destinaretur3
verum etiam piae lectioni et salubri monitioni omnium Societatis Iesu homi-
num aliquatenus inservire debet3 qui, per totum orbem sparsi, non possunt
singuli tot litteras commode legere et interpretari antiquo illo sermone Ger-
manorum et Italorum conscriptas.

In eiusmodi lectorum gratiam etiam nonnullae adnotationes adduntur,
quas pro historicis addere certe supervacaneum erat3 nec tamen ea enarrare
visum est, quae ingeniis excultis sat nota sunt vel in quolibet historiae
compendio facile reperiri possunt. Supervacaneum etiam est monere ad-
notationes illas tantae auctoritatis non esse, quantae ipsius Canisii epistulas,
sed eam tantum fidem iis haberi posse, qua ipsi libri digni sunt, ex quibus
excerptae esse dicentur.

Ante singulas autem epistulas, ex quibus haustae sint fontibus, ita
indicabitur, ut primo loco semper codex ille scriptumve ponatur, in quo
ipsa editio quasi nititur, sequantur alia exempla minoris valoris, quibus-
cum primus ille fons collatus est, ac tandem libri, in quibus forte epistula
illa iam edita conspicitur. Neve quisquam miretur nonnumquam recentia apo-
grapha antiquis praelata esse3 praelata sunt, quia constabat ea a viris omni
fide dignis ex ipsis archetypis descripta esse; antiquiorum autem illorum
exemplorum scriptores proximique fontes ignorabantur. Ex operibus quoque
typis descriptis lectiones variantes, quas vocant, nonnumquam pro-
ponentur; harum enim aliae ad verba canisii a corruptelis purganda con-
ferent, aliae autem, quam parva fides editoribus quibusdam haberi possit,
declarabunt.

Hoc quoque notandum est eas epistulas, quas auctor (v. g. Canisius,
Otto Truchsessius) sua manu scripsit, „autographas“ ab editore dici;
illas vero, quas auctore dictante vel mandante alius scripsit, „archetypas⁶;
si qua epistula ab alio descripta fuerit, hoc exemplum „apographum“ vo-
catur, et is, qui descripsit, „librarius“ ¹; illud denique scriptum, quo epistula
ipsa primum praeparatur sive adumbratur (Entwurf, Concept, brouillon‚ minuta,
sketch), huius operis editor cum editoribus epistularum Stanislai Hosii „c om-
m e nt a riu ni ⁶ appellare statuit.

In fine cuiusque epistulae inscriptio eius, si exstabit, apponetur, et non-
numquam minoribus typis ea ascribentur, quae non tam res singulares in
epistula relatas spectant (de his enim adnotationes in marginibus inferioribus
singularum paginarum positas consulere oportet) quam totam epistulam: eius
authenticitatem, integritatem, historiam, tempus, quo data est eto.

Cum autem Canisius non suis, sed ipsius sacrae Scripturae verbis loquitur,
ea verba typis latius dispositis describuntur, idque eo consilio, ut in-
tellegatur, quam familiariter simul ac reverenter catholicus ille saeculi XVI. vir
Sacra Scriptura usus sit, quamque firmiter in ea sententia steterit, quam ali-
quando in libellum quendam suum rettulerat: „Laudatissimum et Deo gratissi-
mum, quod oculis homo facere queat, sunt amoris lacrymae et sacrae Scripturae

¹ Cum igitur epistula aliqua archetypa non ab editore ipso, sed ab aliquo
eius amico sodalive visa et descripta est, id semper diserte patefiet. Idem vero in
locis quoque illis facere, qui in adnotationibus afferuntur, operae pretium non est

visum.

