XXXVI ΙΙΙ. Prooemium speciale primi voluminis.

mandaverat, ut de pallio et .,regalibus“ sibi concedendis cum proceribus
illis ageret.

Haud minoris momenti epistulae esse videntur, quas Canisius a. 1549
ad 1556 Ingolstadio, Vienna, Praga dedit, contionatorem illic et professorem
agens. Copiosus enim et diligens est in condicione Bavariae, Austriae,
Bohemiae enarranda: quo loco religio sit, quantus officiorum divinorum
et ieiuniorum ecclesiasticorum neglectus, sacerdotum et religiosorum ordinum
contemptus, quae in clero miseriae, quanta in laicis calicis sacri extorquendi
cupido, quanta in principibus catholicis formido3 quantopere in universitatibus
magistrorum animi ad lutheranismum propensi, iuvenum studiosorum mores
corrupti, haereticorum libri divulgati sint. Summum certe tunc erat periculum,
ne illae quoque Germaniae partes, quae solae fere catholicae remanserant,
Austria, Bavaria, Rhenus inferior, ab ecclesia deficerent.

Unum ex praesidiis, quae Dei providentia labanti ecclesiae germanicae
tunc subministravit, Societas Iesu erat. Voluminis huius epistulae eo
ipso tempore datae sunt, quo Societas illa G ermaniam intravit. Videmus
eam a Beato Petro Fabro, Canisio adiutore praecipuo, in urbem coloniensem
inductam, a senatu urbis, Hermanno Wedano acriter instigante, vexatam,
magnam inter inopiam et multas contradictiones sensim firmatam et auctam.
Oculis subiciuntur ortus et primi progressus trium Societatis collegiorum,
quae totidem catholicae restaurationis centra facta sunt: viennensis, pragensis,
ingolstadiensis. Prima quoque cernimus semina aliorum collegiorum, quae
posterioribus demum temporibus condenda erat: oenipontani, dilingani, tyrna-
viensis, treverensis, braunsbergensis, molshemiensis.

Insuper ad rem scholasticam Societatis Iesu cognoscendam
volumen hoc utile est. In litteris v. g., quas Canisius Messana 12. Augusti
1548 Sociis coloniensibus misit, „lectionum catalogus“ ponitur antiquior ceteris
omnibus, qui a Societatis collegiis in vulgus emissi sunt, vel saltem prior
omnibus, qui usque huc typis descripti sunt. Intellegitur etiam, quid
Canisius eiusque Socii praestiterint in Cicerone rhetoricis, Aristotele philo-
sophis, Sancto Thoma theologis commendandis, in declamationum et dispu-
tationum usu restituendo, adulescentibus ad sacrae confessionis et communionis
frequentiam adducendis, haereticorum libris arcendis, catholicis libris scri-
bendis et disseminandis. Atque imprimis quasi oculis conspicimus, qua ra-
tione, quibus mandantibus, iuvantibus, corrigentibus praeclara illa „Summa
doctrinae christiana& composita et typis exscripta atque quomodo primum
oppugnata sit. Apparet Canisium non solum collegio germanico Romae
tunc instituto patronum se praebuisse, sed etiam — id quod paene ignora-
batur — magnam operam dedisse seminario georgiano reformando, quod hodie
quoque Monachii exstat.

Necessarium non est monere permulta in his Canisii scriptis occurrere,
quibus christiana pietas et maxime religiosae vitae amor et religiosae
disciplinae studium augeantur3 imprimis oboedientiae virtutem Canisius iterum
atque iterum eloquenter commendat; nil vero magis sodalibus suis inculcat.
quam ut Christum diligant et imitentur, in eius vulneribus habitent, in eius
cruce glorientur. Sacratissinli cordis Iesu cultum 150 fere annis, antequam
Beata Margaretha Maria Alacoque eum propagare a Christo iuberetur, Canisio
notum atquc carum fuisse cernimus. Studium quoque illud, quod in Sancto
ignatio sunnnum erat, dignitatum ecclesiasticarum a Societate arcendarum,

