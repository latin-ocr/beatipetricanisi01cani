2. De Canisii epistulis et de ratione in iis edendis servata. XXIX

jugis lecti0.“ ¹ Duo tamen hic notari opus est. Primum: Oanisius saepe locos
Scripturae memoriter tantum producit; quod etiam sanctis ecclesiae patribus
frequens erat. Secundum: Vulgata sacrae Scripturae editio, quam dicunt
„Sixti V.“‚ anno 1590 in lucem emissa, sed brevi post retractata est; Gle-
mens VIII. autem Vulgatam anno 1592 primum edidit, annis 1593 et 1598
a mendis repurgavit, sic demum repurgatam exemplar ac typum esse voluit
omnium editionum futurarum. Ideo mirum esse non potest Canisium annis
1541-1597 scribentem a vulgata nostra editione nonnumquam paululum
discrepare etiam iis locis, quibus Scripturam ad verbum describere vult.

Editores nostrae aetatis vexantur hac quaestione: Quomodo ipsa veterum
scriptorum verba tractanda sint, vel quomodo scribenda et interpungenda‘? Omnia
„modernizare“ — liceat mihi ita dicere — iam exosum est. Cuncta vero, vel
minima, ad amussim intacta relinquere, qualia in ipsis veterum scriptis habentur,
nil omnino mutando, addendo, omittendo, nimis servile foret nimisque molestum et
legentibus et iis, qui opus typis describere debent. Si quis autem palaeographiae
studio ductus haec omnia videre vellet, codicem ipsum vel photographiam eius in-
spicere posset. „Normalizare“ igitur editoribus nostri aevi placet, sive verba
secundum certam normam castigare, quo commodius legi possint. Atque sunt, qui
exoptent, ut pro uno saltem saeculo et pro unius linguae vel nationis scriptis una
aliqua ac firma eiusmodi exsistat norma. At reapse suas proprias sibi statuit leges
„institutum historicum“ regni borussici, quod Romae studiis operatur, itemque suas
sibi condiderunt Austriaci, qui ibidem simile constituunt „institutun1“; suas tulere
IVurtembergenses, alias historici germani, qui a. 1895 Francofurtum ad Moenum con-
venerant. Atque etiam scriptores particulares non pauci suam sibi statuerunt normam
eamque in praefatione libri sui exposuerunt 2.

Quorum exemplum huius quoque operis editor sequitur. Caput ei erit vetusta
scripta non corrigere neque mutare, nisi cum ratio ipsa aut preli typographici
indoles id postulaverint ; cetera prudenti lectori offerre talia, qualia ipsi oblata.
sunt. Itaque

a) Enodabuntur et communi modo scribentur verborum sigla sive compendia
illa difficiliora, quae plerumque lineis sive rectis sive curvis confecta sunt, v. g. ⁷.q“
cum lineola subducta pro ,quae“, „q3“ pro „que“ vel „quam“, ⁷‚mia“ cum lineola
superducta pro „misericordia“. Simpliciora autem sigla sive in quibus litterae tantum
aliquot omissae sunt, apposito puncto, relinquentur, v. g. „Reverendf‘ vel „Revf
pro „Reverendus“ ; attamen frequentius occurrentium eiusmodi siglorum index alpha-
beticus et explicatio in initio singulorum voluminum ponentur.

b) Omittentur generatim apices et puncta et signa similia, super litteris
collocata, v. g. „quam“‚ „sind“, „nunc“; pro germanico „3⁴ ponetur „ss“; ea autem,
quae ipsum sermonem eiusve genus sive dialectum manifeste et quasi necessario
spectant, relinquentur, v. g. „gfitffl „parlo“.

c) Cum patebit scriptorem ipsum, si paulo attentius scripsisset aut scriptum
relegisset, fuisse hoc signum interpunctionis positurum, e. g. punctum in fine, hoc
vocabulum ita scripturum, correcturum, completurum, additurum: hac ipsa ratione
scriptum eius corrigetur ; attamen quae auctor ipse scripsit, in adnotationibus
criticis proponentur, et litterae verbave suppleta uncis quadratis semper in-

 

¹ B. Petri Canisii exhortationes domesticae, ed. Geory. Schlosser S. J. (Rurae-
mundae 1876) p. 448.

‘2 Ita e. g. Franc. Dim-ich in „Nuntiaturberichte Giovanni Morones vom deut-
schen Konigshofe 1539. 1540“ (Paderborn 1892) p. vn. vm. Walter Friedensbury
a. 1893: „Ist doch“, inquit, „iiber die Behandlung historischer Texte noch so wenig
Einstimmigkeit erzielt, dass im Grundc jeder Forscher sein eigenes System hat“

(Nuntiaturberichte aus Deutschland 1533—1559 ΙΙΙ [Gotha 1893]‚ Vorw. p. 1).

