2. De Canisii epistulis et de ratione in iis edendis servata. XXV

ciarum eius, in libello periodico bruxellensi „Collection de Precis historiques“ ;
quorum librorum index alphabeticus singulis voluminibus addetur. Verum
multae epistulae ibidem mutilae tantum reperiuntur aut in aliam linguam
conversae aut aliter mutatae, et ex ipsis illis libris complures rariores sunt.
quidam etiam rarissimi. Accedit quod permultae epistulae canisii numquam
editae sunt, neque etiam iudicia quaedam eiusdem, quae longa sunt et magni
momenti. Haec de epistulis a Canisio scriptis, Earum autem, quae ad ipsum
datae sunt, paucissimae tantum typis descriptae conspiciuntur, ac multae
omnino periisse videntur, ita v. g. illae, de quibus P. Georgius Scherer S. J.
— Viennae is aliquamdiu Canisii socius domesticus fuerat — 29. Novembris 1604
Lentia ad P. Ferdinandum Alberum‚ collegii viennensis rectorem, haec scripsit:
„Inveni etiam literas multas Caesaris Ferdinandi, quibus ipsum Canis-ium in
negotiis gravissimis consulebat, imo deferebat ipsi magna instantia Episco-
patum Viennensem, nescio an etiam Labacensem.“ ¹ Attamen feliciter evenit,
ut multarum eiusmodi epistularum adumbrationes saltem aut apographa eodem
tempore facta conservarentur, earum imprimis, quas ad Canisium dedere
generales praepositi Iacobus Lainius, S. Franciscus Borgias, Everardus Mer-
curianus, Claudius Aquaviva.

Ut haec omnia colligerentur, atque etiam alia sive scripta sive libri
rari, qui epistulis ipsis lucem aspergere possent, invenirentur, perlustrata sunt
plus quam 260 tabularia et bibliothecae — eaque maximam partem
ab editore ipso —in Anglia, Austria, Belgio, Dama, Gallia, Germania,
Helvetia, Hispania, Hollandia, Italia, Lusitania, Suecia.

Multa reperta sunt in archivis: secreto vaticanO, regio monacensi ², caesareo
viennensi3 itemque caesareo oenipontano ⁴², cantonali friburgensi in Helvetia etc.; in
musaeis: britannico, quod est Londini, et plantiniano, quod est Antverpiae3 in
bibliothecis: urbis Romae vaticana, casanatensi, nationali, viennensibus aulica et
academica, monacensibus regia et academica, dilingensi regia, lovaniensi academica,
bruxellensibus regia et patrum Bollandistaru1n; denique Friburgi Helvetiorum in
bibliothecis dioecesana et cantonali, Friburgi Brisgoviae in academica; atque etiam
multis aliis locis. Quae omnia hic enumerare non vacat.

Singulis autem epistulis nomen archivi vel bibliothecae ascribetur, 111
qua inventae sunt sive archetypae sive transcriptae, et praeterea singulis
voluminibus conspectus codicum manu scriptorum praefigetur, qui ad epistulas
eius voluminis vel exscribendas vel illustrandas frequentius adhibiti sunt.

Societatis quoque Iesu tabularia et bibliothecae compluribus in terris
pervestigatae et multa in iis inventa sunt3 longe autem plura certe inventa
essent, nisi in tempestatibus saeculis XVIII. et XIX. contra Societatem exortis
scripta eius, tam bene olim disposita et conservata, multis modis permixta,
mutilata, rapta, ex una regione in alteram transmissa, ex parte etiam destructa
essent. Atque ex iis ipsis epistulis Canisii, quae apud nos supersunt, com-
plures editor non vidit; attamen effecit, ut satis accurata earum apographa
sibi mitterentur. Quodsi cui scripto aut scripti particulae locus
non ascribitur, in quo exstet, eo ipso significatur apud
Societatem Iesu esse.

 

 

¹ Autographum est in tabulario quodam Societatis nostrae.
² K. Reichsarchiv. ⁸ K. k. Hans, Hof- und Staatsarchiv,
4 Κ. k. Statthalterei-Archiv.

