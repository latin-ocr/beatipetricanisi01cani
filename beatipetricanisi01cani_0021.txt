II.
PROOEMIUM GENERALE TOTIUS OPERIS.

1. De rebus a Canisio gestis ac scriptis.

De Petri Canisii vita plus quam 40 diversi editi sunt libri libellique,
iique conscripti linguis non solum latina et germanica, sed etiam anglica, gallica,
hispanica, hollandica, italica, polonica, ac vel ipsa arabica3 ex quibus libris
complures iterum ac saepius prelum subierunt. Itaque opus non est, multis
hic verbis Canisii vitam narrare; lineamenta tantum aliqua proponam.

Patria Canisio fuit N oviomagum (Nijmegen) Geldriae urbs, quae nunc
quidem est regni neerlandici, tunc autem erat civitas libera imperii germanici.
Natus est Petrus die 8. Maii anni 1521 patre opulento et consulari.
Sub annum 1536 Coloniam missus, in gymnasio montano sub disciplina
Nicolai Eschii (van Esche) sacerdotis valde pii in doctrina et pietate multum
profecit, familiaris praeclaro illi Ioanni Groppero canonico et monachis
carthusianis atque etiam Laurentio Surio, adulescenti lubeccensi, qui postea
et ipse Garthusianus fuit. Anno 1540 votum perpetuae castitatis fecit et in
academia coloniensi magister philosophiae creatus est; atque haud multo post
Moguntiam accurrit ad Beatum Petrum Fabrum (Favre, Lefevre), primum
S. Ignatii de Loyola sodalem, quo duce „exercitia spiritualia“‚ quae dicuntur,
peregit, atque 8. Maii 1543, Germanorum primus, Societati Iesu modo
natae nomen dedit. Coloniam dein remissus et studia theologica prosecutus,
anno 1546 sacerdotium suscepit, et sub idem tempus a clero et universitate
coloniensi in Belgium et in Suebiam ad Carolum V. caesarem et Leodium ad
Georgium Austriacum episcopum missus est, ut suppetias peteret contra Her—
mannum a Weda archiepiscopum, protestantismum Coloniae intrudere conantem.
Ab Ottone autem Truchsessio cardinali et episcopo augustano initio anni 1547
socius additus est P. Claudio Iaio (Le Jay) S. J., quem Otto ad triden-
tinum concilium miserat, procuratoris sui nomine insignitum. Atque cum
ipsa synodo Canisius Bononiam transmigravit, et inde paulo post Romam
evocatus, ab ipso Societatis Iesu sancto parente per quinque menses pietatis
exercitationibus excultus est. Mense vero Aprili anni 1548 in Siciliam
advectus, pueris collegii messanensis praecepta artis dicendi tradidit3 proximo
anno Romam redire iussus, die 4. Septembris coram S. Ignatio sollemnia
vota nuncupavit. Mense Octobri in academia bononiensi doctor theo—
logiae factus, Novembri postulante Guilielmo IV. Bavariae duce iubenteque
S. Ignatio Ingolstadium cum ΡΡ. Claudio Iaio et Alphonso Salinerone
venit et in universitate theologiam docere coepit; anno 1550 ibidem populum
quoque contionibus et catechesibus erudiendum suscepit atque academiae
rector electus est. Unde Viennam arcessitus anno 1552, theologiam pro-
fitetur in universitate, orationes sacras habet et 111 aula Ferdinandi I.‚ Ro-

